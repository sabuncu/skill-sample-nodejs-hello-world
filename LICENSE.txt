
                              Apache Lisansı
                           Sürüm 2.0, Ocak 2004
                      http://www.apache.org/licenses/

   KULLANIM, YENİDEN ÜRETİM VE DAĞITIM İÇİN HÜKÜMLER VE KOŞULLAR

   1. Tanımlar.

      “Lisans” işbu belgenin Bölüm 1′den Bölüm 9′a kadar olan kısmında 
      tanımlandığı gibi, kullanım, yeniden üretim ve dağıtım için konulan
      hüküm ve koşullar anlamına gelir.

      “Lisans veren”, telif hakkı sahibinin kendisi veya lisansı veren
      telif hakkı sahibinin yetkilendirdiği kişidir/kuruluştur.

      “Tüzel Kişi”, temsilci kuruluş ve onu denetleyen, onun tarafından 
      denetlenen veya onunla ortak denetimde bulunan diğer tüm kuruluşların 
      oluşturduğu birlik anlamına gelir. Bu tanımlama açısından denetlemek 
      (i) doğrudan veya dolaylı olarak, sözleşme veya başka bir yolla böyle 
      bir kuruluşun yönlendirilmesi veya yönetilmesini sağlayan güç, 
      (ii) tedavüldeki hisse senetlerinin yüzde elli (%50) veya daha 
      fazlasına sahip olma, veya (iii) böyle bir kuruluştan yararlanan hak 
      sahibi anlamına gelir.

      “Siz” (veya “Sizin”), işbu lisansla verilen izinleri icra eden kişi 
      veya tüzel kişilikleri tanımlar.

      “Kaynak” biçimi, yazılımın kaynak kodu, belgelendirme kaynağı ve 
      kurulum dosyaları dahil ve bununla kısıtlı olmaksızın düzenlemelerin 
      yapılması için tercih edilen biçimdir.

      “Nesne” biçimi; derlenen nesne kodu, oluşturulan belgelendirme ve 
      diğer medya türlerine dönüştürme de dahil ve bununla kıstlı olmaksızın,
      bir kaynak biçiminin makineyle dönüştürülmesi veya çevrilmesi sonucu
      ortaya çıkan her türlü biçim anlamına gelir.

      “Çalışma”, Kaynak veya Nesne biçiminde, çalışmaya dahil edilen veya
      iliştirilen telif hakkı bildiriminde belirtildiği şekilde, lisansla
      erişilebilir kılınmış, bir yazarlık çalışması anlamındadır.

      “Türemiş Çalışmalar”, Kaynak veya Nesne biçiminde, çalışmaya dayanan
      (veya ondan türetilmiş) ve denetimsel incelemeler, açıklamalar,
      ayrıntılandırmalar ve diğer değişikliklerin bir bütün olarak bir
      yazarlık çalışmasını yansıttığı her türlü çalışma anlamındadır. İşbu
      lisansın amacı doğrultusunda türemiş çalışmalar, çalışma ve bununla
      ilgili türemiş çalışmalardan ayrılabilir veya ancak bunların
      arayüzlerine bağlanan (veya ada göre bağlanan) çalışmaları içermez.

      “Katkı”, çalışmanın özgün sürümü ve çalışma ya da bununla ilgili
      türemiş çalışmalara yapılan her türlü değişiklik veya ekleme dahil,
      telif hakkı sahibi veya onun adına sunma yetkisine sahip kişi veya
      tüzel kişi tarafından kasten çalışmaya eklenmesi için lisans verenin
      onayına sunulan her tür yazarlık çalışması anlamına gelir. Bu tanımın
      amacı doğrultusunda, “onayına sunmak”; elektronik posta listeleri,
      kaynak kod denetim sistemleri ile çalışmayı ele almak ve geliştirmek
      amacıyla lisans veren tarafından veya onun adına yürütülen iş takip
      sistemleri dahil ve bununla kısıtlı olmaksızın, telif hakkı sahibi
      tarafından “Katkı değildir” şeklinde bariz olarak işaretlenmiş veya
      yazılı olarak tanımlanmış ileti hariç, lisans verene veya
      temsilcilerine gönderilen her türlü elektronik, sözlü veya yazılı
      iletiyi kasteder.

      “Katkı sağlayan”, bir lisans veren tarafından adına bir katkının
      alındığı ve sonradan çalışma içerisine dahil edildiği Lisans Veren
      ve her türlü kişi veya tüzel kişilik anlamına gelir.

   2. Telif Hakkı Lisansının Verilmesi. İşbu lisansın hüküm ve koşullarına
      bağlı olarak, her bir katkı sağlayıcı, burada size çalışmayı ve
      kaynak veya nesne kodu biçimindeki türemiş çalışmaları yeniden
      üretmeniz, türemiş çalışmalarını hazırlamanız, kamu önünde göstermeniz,
      kamuya açık olarak icra etmeniz, altlisanslamanız ve dağıtmanız için
      gereken sürekli, dünya çapında geçerli, kişiye özel olmayan, bedelsiz,
      telif ücreti alınmayan, geri alınmayan bir telif hakkı lisansı
      vermektedir.

   3. Patent Lisansının Verilmesi. İşbu lisansın hüküm ve koşullarına bağlı
      olarak, çalışmayı yaptığınıza, yapmış olduğunuza, kullanmanıza, satmayı
      önermenize, satmanıza, içe aktarmanıza; veya bu gibi lisansların,
      gerektiğinde sadece bahsi geçen katkı sağlayanların katkıları tarafından
      veya sağladıkları katkıların çalışmayla birleşmesiyle ihlal edilen,
      lisansın bu katkı sağlayan tarafından lisanslanabilir patent iddalarına
      uygulanabildiği durumlarda çalışmayı aktarmanıza yönelik; her bir katkı
      sağlayıcı burada size sürekli, dünya çapında geçerli, kişiye özel olmayan,
      bedelsiz, telif ücreti alınmayan, geri alınmayan (bu bölümde belirtilen
      durumlar hariç) bir patent lisansı vermektedir. Eğer bir kuruma karşı,
      çalışmanın veya çalışmayla birleştirilen bir katkının patent hakkı
      ihlaline (doğrudan veya dolaylı olarak) yardım ettiği iddiasıyla patent
      davası (karşı talepte bulunmak veya karşı dava da dahil) açarsanız, bahsi
      geçen çalışma için işbu lisans altında size verilen her tür patent
      lisansı böyle bir davanın dosyalandığı tarihten itibaren sonlanır.

   4. Yeniden Dağıtım. Çalışmanın ve türemiş çalışmanın kopyalarını,
      değişikliklerin varlığında veya onlar olmaksızın, kaynak veya nesne
      biçiminde, aşağıdaki koşulları yerine getirdiğiniz takdirde her tür
      ortamda yeniden üretebilir veya dağıtabilirsiniz:

      (a) Çalışmanın ve türemiş çalışmanın kopyalarının diğer alıcılarına
          işbu lisansın bir kopyasını vermelisiniz; ve

      (b) Dosyaları değiştirdiğinize dair uyarıları göze görünür bir
          şekilde değiştirilen dosyaya iliştirmelisiniz; ve

      (c) Dağıttığınız türemiş çalışmaların kaynak biçimlerinde her tür
          telif hakkı, patent, ticari marka ve çalışmanın kaynak biçiminin
          özellikleriyle ilgili bildirimleri, türemiş çalışmaların
          herhangi bir kısmıyla ilgili olmayan uyarılar hariç, korumak
          zorundasınız; ve

      (d) Eğer çalışma dağıtımının bir parçası olarak “UYARI” metin dosyası
          içeriyorsa, dağıttığınız her türemiş çalışmanın da, türemiş
          çalışmaların herhangi bir kısmıyla ilgili olmayan uyarılar hariç,
          aşağıdaki yerlerden en az birinde böyle bir UYARI dosyasında yer alan
          özellik bildirimlerinin okunabilir bir kopyasını içermesi
          gerekmektedir: Türemiş çalışmanın bir parçası olarak dağıtılan bir
          UYARI dosyasının içinde; eğer türemiş çalışmanın yanında verildiyse,
          kaynak biçiminin veya belgelendirmenin içinde; veya bir üçüncü tarafın
          uyarıları normalde varsa ve her neredeyse, türemiş çalışma tarafından
          üretilen bir görüntünün içinde. UYARI dosyasının içerikleri sadece
          bilgilendirme amacında olup lisansı düzenlemez. Sonradan ek olarak
          koyulan uyarılar lisansı düzenlemek olarak yorumlanmadıkları sürece,
          çalışmada yer alan UYARI metnine ek olarak veya onun yanında bulunacak
          şekilde, dağıttığınız türemiş çalışmanın içine kendi uyarılarınızı
          ekleyebilirsiniz. 
      
          Değişikliklerinize kendi telif hakkı açıklamanızı ekleyebilir; sizin
          kullanmanız, yeniden üretmeniz ve çalışmayı dağıtmanız işbu lisansta
          yer alan koşullarla uyum içindeyse, değişikliklerinizin kullanımı,
          yeniden üretimi veya dağıtımı, veya bu gibi bir türemiş çalışmanın
          tamamı için, ek veya başka lisans hüküm ve koşulları sunabilirsiniz.

   5. Katkıların Sunumu. Açıkça başka türlü belirmediğiniz sürece, çalışmaya
      eklenmesi için tarafınızdan lisans verene sunulan her türlü katkı,
      herhangi ek hüküm ve koşul olmaksızın işbu lisansın hüküm ve koşulları
      altında olmalıdır. Yukarıda belirtilenlerden ayrı olarak, buradaki
      hususların hiçbiri, bahsi geçen katkılar hakkında lisans verenle
      düzenlenmiş olan başka bir lisans anlaşmasının hükümlerini yürürlükten
      kaldırmaz veya değiştirmez.

   6. Ticari Markalar. İşbu lisans; ticari ünvanları, ticari markaları,
      hizmet markalarını, veya lisans verenin ürün isimlerini; çalışmanın
      kökenini tanımlamak ve UYARI dosyasının içeriğini yeniden oluşturmak
      gibi makul ve alışılmış kullanım için gerekli olduğu durumlar dışında
      kullanma hakkı vermez.

   7. Teminatın Reddedilmesi. Yürürlükteki yasa tarafından gerekli görülmediği
      veya yazılı olarak onaylanmadığı sürece, lisans sahibi, MÜLKİYET, İHLAL
      DURUMU OLMAMASI, TİCARETE ELVERİŞLİLİK, veya ÖZEL BİR AMACA UYGUNLUK
      gibi teminat veya koşul olmaksızın ve bununla sınırlı kalmayarak,
      çalışmayı (ve katkı sağlayanların herbirini) açıkça veya üstü kapalı
      olarak, “HİÇBİR DEĞİŞİKLİK YAPMADAN” ESASIYLA, HİÇBİR TEMİNAT VEYA
      KOŞUL OLMAKSIZIN sunar. Siz sadece çalışmanın kullanıma ve yeniden
      dağıtıma uygunluğunu belirlemekten ve işbu lisans altında verilen
      izinlerin tarafınızdan kullanılmasıyla ilişkili riskleri üstlenmekten
      sorumlusunuz.

   8. Yükümlülüğün Sınırlandırılması. Yürürlükteki yasalarda (örneğin kasti
      veya fazla kusurlu yasalar) gerekmediği veya yazılı olarak belirtilmediği
      sürece, hiçbir durumda ve hiçbir hukuk kuramında, haksız muameleyle
      (ihmal dahil), sözleşmeyle veya başka yollarla, herhangi bir katkı
      sağlayıcı size karşı doğrudan, dolaylı, özel, tesadüfi hasarlardan
      veya işbu lisansın bir sonucu olarak veya çalışmanın kullanılmasındaki
      bir yetersizlikten ortaya çıkacak herhangi bir hasardan dolayı (itibar
      kaybı, işi durdurma, bilgisayar hatası veya arızası, veya ticari diğer
      hasar ve kayıplar dahil ve bununla sınırlı kalmaksızın), böyle bir katkı
      sağlayıcı bahsedilen hasarlara karşı uyarılmış olsa dahi, yükümlü
      değildir.

   9. Teminatın Kabulü veya Ek Yükümlülükler. Çalışmayı veya çalışmayla ilgili
      türemiş çalışmaları yeniden dağıtırken, desteğin, teminatın, tazminatın
      veya işbu lisansa uygun diğer yükümlülük zorunluluğu ve/veya hakların
      kabulünü önermeyi veya bunlar için ücret talep etmeyi seçebilirsiniz.
      Ancak, bu tür zorunlulukları kabul ederek; sadece her bir katkı
      sağlayıcıyı onlara karşı sizin böyle bir teminat veya ek yükümlülüğü
      kabul etmenizden kaynaklanan her türlü yükümlülükte onları korumak,
      onların zararını ödemek ve herbirinin zarar görmemesini sağlamak
      koşuluyla, bir diğer katkı sağlayan adına değil, sadece kendi adınıza
      ve kendi sorumluluğunuzla hareket edersiniz.

   HÜKÜM VE KOŞULLARIN SONU

   EK: Apache Lisans'ının çalışmalarınıza uygulanması

      Apache Lisansı çalışmanıza uygulamak için, aşağıdaki şablon uyarıyı
      “[]” şeklinde boş bırakılan alanlara kendi  bilgilerinizi yerleştirerek
      çalışmanıza iliştirin. (Köşeli parantezleri silin!) Metin, dosya türüne
      uygun yorum sözdizimiyle eklenmelidir. Ayrıca, bir dosyanın veya sınıf
      ismi ile amaç tanımının aynı “basılı sayfa” üstüne üçüncü taraf
      arşivlerinde daha kolay tanınacak bir telif hakkı uyarısı olarak
      eklenmesini öneririz.

   Copyright [yyyy] [telif hakkı sahibinin adı]

   Apache Lisansı, Sürüm 2.0 (işbu “Lisans”) ile lisanslanan bu dosyayı,
   işbu lisansla uyumlu olan durumlar dışında kullanamazsınız.
   Lisansın bir kopyasını http://www.apache.org/licenses/LICENSE-2.0
   adresinden temin edebilirsiniz.

   Yürürlükteki bir yasada belirtilmediği veya yazılı olarak beyan edilmediği
   sürece, işbu lisans altında dağıtılan yazılım “hiçbir değişiklik yapılmadan”
   esasıyla dağıtılmış olup, açıkça veya üstü kapalı olarak, HİÇBİR TEMİNAT VEYA
   KOŞUL İÇERMEZ. Özel dil uygulama izinleri ve işbu lisans altındaki
   kısıtlamalar için lisansa bakınız.

   Kaynak: http://ozgurlisanslar.org.tr/apache/